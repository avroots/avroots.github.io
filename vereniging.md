---
title: vereniging
layout: default
---

**op deze pagina**
* [Bestuur](#bestuur)
* [Historie A.V. Roots](#historie-av-roots)

<br/><br/>

## Bestuur

**Marc – Voorzitter**<br/>
*sinds 2022*

Hoi!
Ik ben Marc en mag mij de voorzitter noemen van deze mooie vereniging. Ik woon nog steeds lekker in het pittoreske Utrecht en heb in mijn jaren bij A−Eskwadraat verschillende dingen gedaan waaronder een aantal jaar de SpoCie. Zelf heb ik Informatiekunde gestudeerd en werk ik nu als Product Owner in de IT consultancy. In mijn vrije tijd hou ik van sporten (basketbal, krachttraining en squash) en verzin / doe ik graag creatieve spellen.

**Remco – Secretaris**<br/>
*sinds 2022*

Hoi! Ik was bestuurslid van A−Eskwadraat in 2014-2015 en nu ben ik een software developer in Rotterdam, maar woon nog in het mooie Utrecht. Over het algemeen ben ik bezig met volleyballen, een spelletje spelen of een avondje vullen met vrienden, een drankje en gezelligheid.

**Joren – Penningmeester, Gala Commissaris**<br/>
*sinds 2022*

Van 2012 tot 2017 heb ik me bezig gehouden met o.a. studiereizen, Dies, Adviesraad, toneel, SpoCie en tussendoor een studie Informatica. Sindsdien maak ik als freelancer webapplicaties voor het MKB en blijf ik bezig met rare activiteiten organiseren met oud studiegenoten.

Heb jij een goede toevoeging aan het 1e Lustrum Gala van A.V. Roots? Kom het aan me pitchen bij de volgende activiteit!

**Abe – Algemeen bestuurslid**<br/>
*sinds 2025*

Het tekstje van Abe is reeds te ontvangen

**Willem – Algemeen bestuurslid**<br/>
*sinds 2025*

Het tekstje van Willem is reeds te ontvangen

**Kyle – Algemeen bestuurslid**<br/>
*sinds 2025*

Het tekstje van Kye is reeds te ontvangen

### Oud bestuur
*   Michael 2022-2024
*   Maud 2022-2024
*   Gerwin 2022-2023
*   Gijs 2017-2022
*   Carolien 2017-2022
*   Kyo 2017-2022
*   Jori 2017-2022
*   Harm 2017-2018

<br/><br/>

## Historie A.V. Roots

### 2016

Het A-Eskwadraat bestuur “Even Serieus” (2016 – 2017) heeft het beleidspunt “Wij willen een groep oprichten die de mogelijkheden van een alumnivereniging onderzoekt”. Een dergelijk beleidspunt stond bij meer A-Eskwadraat besturen op de agenda, maar telkens zonder veel resultaat.

“Even Serieus” heeft dit keer wel doorgezet en heeft in oktober 2016 de ‘AlumniVereniging Groep” (AVG) opgericht. De taak van deze groep was onderzoeken of een alumnivereniging voor A-Eskwadraat haalbaar en wenselijk is. In het AVG Rapport 9 feb 2017 wat de AVG op de Algemene Vergadering van A-Eskwadraat  van 21 februari 2017 heeft gepresenteerd, staat de conclusie. Goed nieuws, dit bleek inderdaad haalbaar en wenselijk!

### 2017 & 2018

Met de zegening van A-Eskwadraat (en wat financiële middelen) werd er een bestuur gezocht. Harm, Gijs, Kyo en Carolien gingen in de zomer van 2017 enthousiast aan de slag. Op 17 november was het moment daar, de eerste activiteit van A.V. Roots: een informele borrel in Café Otje! Er werd besloten eerst het idee van de vereniging in de praktijk uit te testen, voordat allerlei officiële dingen werden geregeld. Er was dus nog geen rekening en inschrijving bij de KVK.

4 tot 5 keer per jaar werd er een borrel georganiseerd, vaak zonder specifiek thema, maar bijvoorbeld wel met een pubquiz of barbecue erbij. Deze activiteiten werden goed bezocht door soms wel 30 mensen. Halverwege 2018 werd Jori erbij gehaald als extra bestuurslid.

### 2019

Op 1 januari 2019 is de Alumnivereniging dan eindelijk officieel ingeschreven bij de Kamer van Koophandel! Om dit groots te vieren werd er op 8 maart 2019 met gegeten, gebowld en geborreld bij Bison Bowlinghet tijdens het ‘A.V. Roots oprichtingsdiner’. Dit was ook de datum dat de vereniging (naast het bestuur) haar eerste leden mocht verwelkomen. Via een digitaal inschrijfformulier wat op de avond goed gepromoot werd hebben 20 nieuwe leden zich aangemeld.

Ook in de rest van 2019 zijn er borrels en activiteiten georganiseerd, al was het lastig om het deelnemers-interesse-niveau hoog te houden. Desalniettemin was dit een zeer geslaagd jaar voor de jonge vereniging.

### 2020 & 2021

De rampjaren als gevolg van de coronapandemie. Tijdens deze pandemie is de vereniging in een winterslaap terecht gekomen. Wel kwam het bestuur af en toe nog (digitaal) bij elkaar om te kijken of er niet toch wat te doen was met A.V. Roots.

### 2022

Op de A-Eskwadraat reünie van 11 juni 2022 werd tijdens de afsluitborrel een oproep gedaan voor nieuwe A.V. Roots bestuursleden. Niet geheel nuchter ontstond er een wild idee van een aantal aanwezigen. Eigenlijk binnen 10 minuten na de oproep waren er 6(!) nieuwe bestuursleden gevonden.

In een rap tempo werd er begonnen aan de wederopbouw van de vereniging. Gerwin, Joren, Marc, Maud, Michael en Remco begonnen vol ambitie hun bestuur, met als eerste activiteit een Jeu de Boule-borrel bij Jeu op 7 oktober.

### 2023

Het enthousiasme blijft erin, het bereik wordt groter en de activiteiten blijven komen. Niet alles is een grote hit, maar daar leer je als bestuur ook van. Wat het jaar nog meer brengt, daar moeten we achter komen. Help jij mee met het vormen van de geschiedenis van A.V. Roots? Kom naar onze volgende activiteit!

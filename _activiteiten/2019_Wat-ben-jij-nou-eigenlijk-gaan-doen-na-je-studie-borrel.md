---
layout: default

title: "‘Wat-ben-jij-nou-eigenlijk-gaan-doen-na-je-studie-borrel’"
eventdate: 2019-05-24 20:00:00
eventend: 2019-05-24 23:00:00
location: "Mick O’Connols"
cost: "op eigen kosten"
signup: ""
---

## ‘Wat-ben-jij-nou-eigenlijk-gaan-doen-na-je-studie-borrel’
{% include event-details.html activiteit=page %}

De eerste warme dagen van het jaar liggen alweer achter ons. Al mag het nu wat guur zijn, we voelen het allemaal: De zomer(vakantie) is in aantocht. En daarmee ook de laatste Roots-activiteit van dit college-jaar.

Grappig genoeg is dit tevens onze eerste reguliere activiteit. Als officiële vereniging dan. In maart vierden we onze oprichting met een uitgebreid diner, borrel en stevig potje bowlen. Met een groots buffet om van te kiezen, is het gourmetten uiterst goed in de smaak gevallen. Bovendien hebben we vele strikes zien passeren en mogelijk nog meer goedgevulde glazen. We kijken terug op een geslaagde oprichtingsactiviteit.

Op vrijdag 24 mei vanaf 20:00 uur heffen we graag opnieuw met je het glas in de Mick O’Connols. We gaan dan ouderwets gezellig borrelen met een fris gevuld puntje en dampende bitterbal. Helemaal ouderwets zal het echter niet zijn. Deze borrel heeft als titel ‘Wat-ben-jij-nou-eigenlijk-gaan-doen-na-je-studie-borrel’. In de post-A-Eskwadraat-periode hebben velen van ons een eigen carrière-pad bewandeld. Ons lijkt het leuk om daar eens wat meer over te horen. Daarom hebben we enkele alumni uitgenodigd om op informele wijze wat meer over hun loopbaan te vertellen.

Voor veel (oud-)medestudenten geldt immers -om Fluitsma & Van Tijn te citeren-, “De grote vraag die blijft altijd, waar betaalt ‘ie nou z’n huur van?”. Wij hopen daar de 24e samen met jou achter te komen. Hopelijk tot dan!